\chapter*{Wstęp}
\addcontentsline{toc}{chapter}{Wstęp}


Od powstania pierwszej gry komputerowej minęło już ponad pół wieku. 
Postęp jaki się dokonał w~dziedzinie gier jest ogromny, jednak na tym polu wciąż nie zostało wypowiedziane ostatnie słowo. 
Dopóki istnieje ludzka potrzeba rozrywki, dopóty twórcy gier będą rywalizować o przychylność gracza. 
Co~więcej, dopóki człowiek nie znajdzie lekarstwa na nudę, dopadającą go w~samotnie spędzane wieczory, dopóty będzie istniała potrzeba dostarczania wraz z~grami możliwości sprawdzenia swoich sił w~walce ze sztucznym przeciwnikiem. 
Programiści gier w~tym celu korzystają z~arsenału metod sztucznej inteligencji (w skrócie SI), które sprawiają, że zachowanie komputerowego rywala łudząco przypomina ludzkie.

Trudno jest dokładnie zdefiniować czym jest sztuczna inteligencja, gdyż inteligencja sama w~sobie nie posiada usystematyzowanej definicji. 
Problemem jest fakt, że nie można jednoznacznie stwierdzić, gdzie inteligencja się zaczyna. 
W~zależności od podejścia za inteligencję można uznać zdolność uczenia się, wyciągania wniosków czy też wyrażania emocji.
Natomiast sama sztuczna inteligencja najczęściej jest określana jako zdolność komputera do wykonywania działań, wymagających użycia inteligencji.
Termin SI narodził się jeszcze w~pierwszej połowie ubiegłego wieku wraz z~rozpoczęciem prac Alana Turinga nad stworzeniem myślącej maszyny \cite{Istota}.

Definicja sztucznej inteligencji w~grze komputerowej jest nieco mniej wymagająca. 
Otóż każde zachowanie, które przypomina zachowanie człowieka i~czyni grę bardziej atrakcyjną, stawiającą przed graczem wyzwania jest rozpatrywane w~kategorii sztucznej inteligencji.
Technik SI dla gier jest wiele: sieci neuronowe, algorytmy genetyczne, logika rozmyta, automaty stanów skończonych, algorytmy stadne, bazy reguł. 
Problemem jest wybranie tych właściwych z~uwzględnieniem potrzeb oraz rodzaju gry.
Nawet po odkryciu, że pewna technika daje znakomite rezultaty może się okazać, że zajmuje zbyt dużo zasobów i~należy zrezygnować z~niej na rzecz gorszej metody. 
W~pracy autorki szczególny nacisk zostanie położony na używane techniki w~grach strategicznych. 
SI potrzebne dla tego typu rozgrywki cechuje się wysokim stopniem skomplikowania i~stanowi największe wyzwanie dla programisty gier.

Głównym celem przedkładanej pracy będzie wykorzystanie wybranych metod sztucznej inteligencji w~grze strategicznej oraz porównanie ich ze sobą. 
Użyte algorytmy sterować będą zachowaniem komputerowych jednostek, których zadaniem jest wyeliminowanie oddziału przeciwnika. 
Autorka obrała sobie gry strategiczne czasu rzeczywistego, gdyż kwestia sztucznej inteligencji w~tego rodzaju grach wciąż pozostawia wiele do życzenia. 
Twórcy inwestują swój czas i~zasoby ulepszając grafikę oraz fabułę gier strategicznych, by zmniejszyć jakoś niedosyt gracza po skonfrontowaniu ze sztucznym przeciwnikiem. 
Wybrane techniki -- logika rozmyta oraz mapa wpływu -- mają dobrą skuteczność i~stawiają przed graczem wyzwania. 
Dodatkowo sposób implementacji nie zwiększa radykalnie zużycia zasobów. 
Według tezy autorki obie metody okażą się efektywne i~satysfakcjonujące dla gracza, jednak logika rozmyta wykaże lepszą skuteczność w~walce przeciwko mapie wpływu.

Praca składa się z~czterech rozdziałów. 
W~pierwszym rozdziale autorka zajęła się omówieniem wybranych przez siebie typów gier oraz powiązanych z~nimi technik sztucznej inteligencji. 
Szczególnie rozwinięto temat konstruowania SI na potrzeby gry strategicznej.
Drugi rozdział został poświęcony opisowi aplikacji w~systemie Android realizującej problem pracy. 
Na~łamach trzeciego rozdziału omówiono wspomniane wyżej metody, które zostały wykorzystane przez autorkę w~stworzonej grze.
Opisany zostanie sposób ich użycia oraz implementacji.
W~ostatnim, czwartym rozdziale zamieszczono porównanie oparte o dokładne testy obu technik.
