\chapter*{Podsumowanie}
\addcontentsline{toc}{chapter}{Podsumowanie}

Celem pracy było praktyczne zastosowanie metod sztucznej inteligencji w~grze w~systemie Android. 
Scharakteryzowane zostały różne techniki SI, z~jakimi najczęściej można się spotkać, szczególnie uwzględniając te związane z~grami strategicznymi. 
W~skrócie również opisana była platforma, pod którą powstała aplikacja realizująca temat pracy. 
Autorka zdecydowała się na implementację starcia dwóch oddziałów w~grze strategicznej, w~której postaci podejmują decyzje w~oparciu o logikę rozmytą oraz mapę wpływu. 

Według początkowego założenia te dwie techniki miały się wykazać dobrą skutecznością, lecz w~walce przeciwko sobie logika rozmyta powinna okazać się bardziej efektywna. 
Testy aplikacji potwierdziły tę tezę.
Niespodziewanie dla autorki w~trakcie działania aplikacji logika rozmyta w~pewnych przypadkach okazała się zawodna, zbyt często wybierając ucieczkę przed przeciwnikiem. 
Seria testów pokazała, że obie metody dość dobrze sprawdzają się w~grze strategicznej, jednak można wyszczególnić w~jakich sytuacjach, na którą metodę jest lepiej się zdecydować.

Należy pamiętać o tym, że logika rozmyta ma sens w~grach czasu rzeczywistego tylko wtedy, gdy zredukuje się eksplozję kombinacji wszystkich zmiennych lingwistycznych (a to jest możliwe między innymi dzięki metodzie Combsa). 
Agenci opierający decyzję o system rozmyty sprawiają wrażenie inteligentnych, wygrywają potyczki z~agentami używającymi mapy wpływu, a gracz ludzki może ich pokonać tylko przy obraniu odpowiedniej taktyki. 
Jednakże zastosowanie tej techniki nie sprawdzi się w~grze, w~której znajduje się zbyt wiele komputerowych jednostek. 
Pochłaniane zasoby będą rosnąć proporcjonalnie do liczby agentów i~na pewnym etapie zbyt wiele operacji będzie musiało się wykonać w~jednostce czasu. 

Mapa wpływu z~łatwością zwyciężana przez system rozmyty okazała się zaskakująco trudna do pokonania przez gracza, będącego człowiekiem. 
Może to wynikać z~większej odporności na zmianę taktyki. 
Mapę wpływu można wykorzystywać na wiele sposobów i~wyciągać z~niej wiele informacji. 
Jest niezwykle przydatnym narzędziem w~analizie strategicznej terenu.
Pozwala również w~pewnym stopniu na predykcję działań przeciwnika. 
W przeciwieństwie do logiki rozmytej zużycie zasobów jest niezależne od liczby jednostek, które są sterowane przez komputer. 
Tutaj jednak trzeba mieć na uwadze fakt, że mapa wpływu jest doskonałym wyborem tylko przy rozsądnym czasie odświeżania wartości w~mapie oraz siatce gry, podzielonej na relatywnie duże obszary.

Programowanie aplikacji dla systemu Android okazało się dobrym wyborem, nie tylko ze względu na popularność platformy. 
Obsługa gry strategicznej na panelu dotykowym (o ile jest on odpowiednio duży) jest dużo bardziej wygodna niż obsługa innych rodzajów gier (w szczególności gier zręcznościowych). 
Faktem jest, że w~tym momencie najbardziej popularne są gry proste bez żadnej sztucznej inteligencji. 
Warto jednak zainwestować jeszcze trochę czasu w~stworzenie naprawdę efektywnego komputerowego przeciwnika w~grze strategicznej: przyjaznego dla słabszego sprzętu i~dającego satysfakcję graczowi.