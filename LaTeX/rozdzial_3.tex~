\chapter{Wybrane metody sztucznej inteligencji w~grze}

Ten rozdział pracy charakteryzuje wybrane metody sztucznej inteligencji w~aplikacji opisanej w~rozdziale drugim.
Na~konkretnym przykładzie zaprezentowane jest użycie logiki rozmytej oraz mapy wpływu w~grze strategicznej.

\section{Logika rozmyta}

Jednostka w~grze ocenia swoją skuteczność ataku wobec każdego dostępnego dla siebie wroga.
Następnie wybiera tego agenta, z~którym starcie szacunkowo wypadnie najkorzystniej i~w zależności od oddanej wartości ze sterownika rozmytego podejmuje jedną z~trzech możliwych decyzji (wymienionych w~rozdziale 2).
  
\subsection{Zmienne lingwistyczne}

Agent swoją decyzję musi oprzeć o bieżącą sytuację na planszy gry, uwzględniając swoją kondycję oraz kondycję przeciwnika.
W~aplikacji wykorzystane zostały w~tym celu 4 zmienne lingwistyczne wraz z~wartościami:
\begin{itemize}
 \item MOJE OBRAŻENIA (DUŻE, ŚREDNIE, MAŁE),
 \item OBRAŻENIA PRZECIWNIKA (DUŻE, ŚREDNIE, MAŁE),
 \item MOJE ZDROWIE (DOBRE, ŚREDNIE, SŁABE),
 \item ZDROWIE PRZECIWNIKA (DOBRE, ŚREDNIE, SŁABE).
\end{itemize}

Wartości wejściowe są wyrażone w~procentach, gdzie maksymalną jest największa możliwa liczba reprezentująca punkty zdrowia (dla zmiennej odzwierciedlającej zdrowie) lub największa możliwa liczba zadanych obrażeń (dla zmiennej odpowiedzialnej za obrażenia) przez którąkolwiek jednostkę na aktualnej planszy.
Wyjściową zmienną lingwistyczną jest natomiast zmienna DZIAŁANIE z~wartościami: ATAK, ZMIEŃ POZYCJE, UCIEKAJ.

\subsection{Funkcje przynależności}

Jak w~każdym systemie rozmytym potrzebne są funkcje przynależności dla zmiennych lingwistycznych.
W~przypadku par zmiennych: MOJE OBRAŻENIA i~OBRAŻENIA PRZECIWNIKA oraz MOJE ZDROWIE i~ZDROWIE PRZECIWNIKA funkcje te są wspólne.
Na~rysunkach poniżej przedstawione są ich wykresy.

\begin{figure}[H]
 \centering
 \includegraphics[width=400px]{./img/obrazenia.png}
 \caption{Wykresy funkcji przynależności dla zadawanych obrażeń}
\end{figure}

\begin{figure}[H]
 \centering
 \includegraphics[width=400px]{./img/zdrowie.png}
 \caption{Wykresy funkcji przynależności dla zdrowia jednostki}
\end{figure}

Na~ostatnim w~tej sekcji rysunku znajduje się wykres funkcji przynależności dla zmiennej wyjściowej.

\begin{figure}[H]
 \centering
 \includegraphics[width=400px]{./img/wynikowa.png}
 \caption{Wykresy funkcji przynależności dla zmiennej wyjściowej}
\end{figure}

\subsection{System rozmyty}

Sterownik zaimplementowany przez autorkę składa się standardowo z~bloku rozmywania, wnioskowania i~wyostrzania. 
W~bloku rozmywania wyliczane są wartości funkcji przynależności dla poszczególnych zmiennych lingwistycznych. 
Blok wnioskowania na podstawie określonych reguł wylicza wartości zmiennej wyjściowej.
Reguł powinno być dokładnie tyle, by wyczerpać wszystkie możliwe kombinacje zestawionych ze sobą wartości zmiennych lingwistycznych.
Łatwo policzyć, że dla wybranego zestawu zmiennych takich reguł należy stworzyć 81.
\\

\begin{table}[H] %
\caption {Przykładowa baza reguł}
{\scriptsize\renewcommand{\arraystretch}{1.2}\begin{tabular*}{\columnwidth}{@{\extracolsep{\fill}}
|m{5mm}|m{20mm}|m{15mm}|m{25mm}|m{25mm}|m{30mm}|}
\hline
 &MOJE\linebreak OBRAŻENIA & MOJE\linebreak ZDROWIE & OBRAŻENIA\linebreak PRZECIWNIKA & ZDROWIE\linebreak PRZECIWNIKA & DZIAŁANIE\\
\hline
1 & DUŻE & DOBRE & MAŁE & SŁABE & ATAK\\
2 & DUŻE & DOBRE & MAŁE & ŚREDNIE & ATAK\\
... &&&&&\\
... & ŚREDNIE & ŚREDNIE & ŚREDNIE & SŁABE & ZMIEŃ\linebreak POZYCJĘ\\
... &&&&&\\
81 & MAŁE & SŁABE & DUŻE & DOBRE & UCIEKAJ\\\hline
\end{tabular*}
}
\end{table}


Blok wyostrzania zwraca ostateczny wynik $x \subseteq [0,4]$, korzystając z~metody środka ciężkości.
Z~otrzymaną liczbą agent postępuje w~następujący sposób:
\begin{itemize}
 \item $x \leq 1 \Rightarrow $UCIEKAJ,
 \item $x \leq 2 \Rightarrow $ZMIEŃ POZYCJĘ,
 \item $x > 2 \Rightarrow $ATAK.
\end{itemize}

\subsection{Metoda Combsa}

Wraz ze wzrostem liczby zmiennych lingwistycznych i~ich wartości drastycznie rośnie złożoność problemu, ponieważ liczba potrzebnych reguł rośnie wykładniczo.
Zaleca się, by używać przynajmniej 5 wartości dla każdej zmiennej lingwistycznej.
Wtedy dla omawianego systemu należałoby stworzyć aż 625 reguł. 

Jednak w~algorytmach dla gier liczy się przede wszystkim szybkość działania. 
Dlatego decydując się na logikę rozmytą bardzo często używa się metody Combsa, która znacznie ogranicza liczbę potrzebnych reguł (dla 4 zmiennych o trzech wartościach zamiast 81 potrzeba ich 12, a w~przypadku 4 zmiennych o pięciu wartościach zamiast 625 wystarczy jedynie 20).
Metoda ta zmienia nieco sposób wnioskowania, dlatego ostateczny wynik różni się od tego, który otrzymałoby się korzystając z~tradycyjnej bazy reguł. 
Różnica jednak jest niewielka, a rezultaty wciąż są satysfakcjonujące.

Wnioskowanie w~systemie rozmytym odbywa się w~następujący sposób:
Wartości przekazane do systemu rozmytego są rozmywane i~przypisane wartościom zmiennych lingwistycznych według podanych funkcji przynależności.
Tak otrzymane zmienne są przepuszczane przez blok wnioskowania, który wykorzystując każdą z~reguł bada stopień przynależności danej wartości do wartości zmiennych wynikowych.
Blok wnioskowania używa w~tym celu mnożenia logicznego, co jest równoznaczne z~wzięciem minimalnej wartości dla każdej z~wartości wejściowych.
Ostatecznie po przejściu wartości wynikowej przez blok rozmywania brana jest maksymalna liczba spośród wartości zmiennej wyjściowej.

Metoda Combsa w~pewnym sensie odwraca tę kolejność sumując najpierw logicznie wartości, następnie je logicznie mnożąc (na początku pobiera maksimum z~wartości, następnie minimum).
Zasada działania metody Combsa opiera się na jednym z~twierdzeń logiki klasycznej:
$p \wedge q \Rightarrow r \Leftrightarrow (p \Rightarrow q) \vee (q \Rightarrow r)$

\begin{table}[H] %
\caption {Dowód za pomocą tabelki prawdy i~fałszu}
{\scriptsize\renewcommand{\arraystretch}{1.2}\begin{tabular*}{\columnwidth}{@{\extracolsep{\fill}}
|>{\centering\arraybackslash}m{5mm}|>{\centering\arraybackslash}m{5mm}|>{\centering\arraybackslash}m{10mm}|>{\centering\arraybackslash}m{5mm}|>{\centering\arraybackslash\bfseries}m{20mm}|>{\centering\arraybackslash}m{15mm}|>{\centering\arraybackslash}m{15mm}|>{\centering\arraybackslash\bfseries}m{40mm}|}
\hline
$p$ & $q$ & $p \wedge q$ & $r$ & $p \wedge q \Rightarrow r$ & $p \Rightarrow q$ & $q \Rightarrow r$ & $(p \Rightarrow q) \vee (q \Rightarrow r)$\\\hline
1&1&1&1&1&1&1&1\\
1&1&1&0&0&0&0&0\\
1&0&0&1&1&1&1&1\\
1&0&0&0&1&0&1&1\\
0&1&0&1&1&1&1&1\\
0&1&0&0&1&1&0&1\\
0&0&0&1&1&1&1&1\\
0&0&0&0&1&1&1&1\\

\hline
\end{tabular*}
}
\end{table}

O~ile dla logiki klasycznej wynik jest identyczny, w~przypadku zbiorów rozmytych występują różnice spowodowane właśnie ich rozmytą naturą.

Korzystając z~opisanej metody na potrzeby aplikacji powstały następujące reguły:

\begin{table}[H] %
\caption {Baza reguł z~wykorzystaniem metody Combsa}
{\scriptsize\renewcommand{\arraystretch}{1.2}\begin{tabular*}{\columnwidth}{@{\extracolsep{\fill}}
|m{5mm}|m{60mm}|m{30mm}|m{30mm}|}
\hline
& Zmienna & Wartość & Działanie \\\hline
1 &MOJE OBRAŻENIA & DUŻE & ATAK\\\hline
2 &MOJE OBRAŻENIA & ŚREDNIE & ZMIEŃ POZYCJĘ\\\hline
3 &MOJE OBRAŻENIA & MAŁE & UCIEKAJ\\\hline
& & & \\\hline
4 &MOJE ZDROWIE & DOBRE & ATAK\\\hline
5 &MOJE ZDROWIE & ŚREDNIE & ZMIEŃ POZYCJĘ\\\hline
6 &MOJE ZDROWIE & SŁABE & UCIEKAJ\\\hline
& & & \\\hline
7 &OBRAŻENIA PRZECIWNIKA& DUŻE & UCIEKAJ\\\hline
8 &OBRAŻENIA PRZECIWNIKA& ŚREDNIE & ZMIEŃ POZYCJĘ\\\hline
9 &OBRAŻENIA PRZECIWNIKA& MAŁE & ATAK\\\hline
& & & \\\hline
10 &ZDROWIE PRZECIWNIKA& DOBRE & UCIEKAJ\\\hline
11 &ZDROWIE PRZECIWNIKA& ŚREDNIE & ZMIEŃ POZYCJĘ\\\hline
12 &ZDROWIE PRZECIWNIKA& SŁABE & ATAK\\\hline
\end{tabular*}
}
\end{table}

\section{Mapa wpływu}

Zastosowana mapa wpływu w~aplikacji realizującej problem podobnie jak w~przypadku logiki rozmytej wykorzystuje do podjęcia decyzji wiedzę na temat siły oraz zdrowia jednostek. 
Wielkość tablicy z~wartościami jest uzależniona od wielkości planszy gry, ale nie przekracza liczby 200 pól. 
Mapa jest wspólna dla wszystkich jednostek wykorzystujących tę technikę i~odświeża się co określony interwał czasowy. 
Tablica jest niewielka, a obliczenia niezbyt skomplikowane, więc również sama metoda w~tym przypadku nie obciąża nadmiernie urządzenia, na którym program się wykonuje.

Na poniższym zrzucie ekranu pokazana jest graficzna interpretacja wartości mapy.
Pierwsza drużyna jest reprezentowana przez kolor niebieski i~wartości dodatnie, druga drużyna przez kolor czerwony i~wartości ujemne.
W~oparciu o~wartości mapy można wnioskować gdzie znajdują się skupiska przeciwnej drużyny i~jaki jest rozkład sił na planszy. 

\begin{figure}[H]
 \centering
 \includegraphics[width=350px]{./img/3.png}
 \caption{Widok mapy wpływu z~aplikacji}
\end{figure}

Ciekawą specyfiką mapy wpływu jest fakt, że jednostka podejmująca decyzje nie musi analizować dużej ilości czynników zewnętrznych indywidualnie dla każdego agenta. 
Wystarczy, że odczyta wartość pola z~mapy odpowiadającego przeciwnikowi i~porówna z~polem odpowiadającym jej samej. 

\subsection{Potrzebne wartości}

Tablica wypełnia się wartościami w~opisany poniżej sposób.
Tworzone są dwie pomocnicze tablice dla obu drużyn tej samej wielkości co wynikowa mapa wpływu.
Każda jednostka dodaje do pola, w~którym się znajduje wartość swoich obrażeń oraz punkty zdrowia, redukowane przez rodzaj terenu, na którym się ta jednostka znajduje. 
Wartość startowa dla rozważanej komórki mieści się w~przedziale [0,1], a~w~aplikacji wyliczana jest z~następującego wzoru:
\begin{equation}
 WS = TT * (\frac{ZJ}{MZ} + \frac{OJ}{MO} ),
\end{equation}
gdzie:
\begin{itemize}
 \item ZJ -- zdrowie jednostki,
 \item OJ -- zadawane obrażenia,
 \item TT -- trudność terenu,
 \item MZ -- maksymalne zdrowie najzdrowszej jednostki,
 \item MO -- maksymalne obrażenia najsilniejszej jednostki.
\end{itemize}

Następnie rozprzestrzeniany jest wpływ na sąsiadujące komórki w~promieniu 3 pól, każdorazowo zmniejszając dodawaną wartość o połowę.
Tak wypełnione tablice łączone są w~jedną przez odjęcie odpowiadającej wartości z~jednej z~tablic od odpowiadającej wartości z~drugiej tablicy (w ten sposób uzyskamy ujemne wartości dla jednej z~drużyn).

Rozprzestrzenianie się wpływu zobrazowane jest na poniższym rysunku. 
Przykładowa wartość początkowa dla komórki, w~której znajduje się jednostka jest wyliczona dla następujących danych:
\begin{itemize}
 \item ZJ = 100,
 \item OJ = 10,
 \item TT = 0.6,
 \item MZ = 150,
 \item MO = 20.
\end{itemize}

W~przedstawionym przykładzie wartość początkowa komórki WS = 0,7.

\begin{figure}[H]
 \centering
 \includegraphics[width=350px]{./img/rozp.png}
 \caption{Przykład rozprzestrzeniania się wpływu}
\end{figure}

\subsection{Decyzje postaci w~oparciu o wykorzystaną mapę wpływu}

Przy podejmowaniu decyzji jednostka sumuje wartość swojej komórki z~wartością komórki przeciwnika. 
Jeśli wynik jest bliski zeru postać postanowi poszukać bardziej dogodnej pozycji ataku (to znaczy przeszuka komórki w~okół atakowanej jednostki i~wybierze tę z~wartością największą, jeśli jej drużyna operuje na wartościach dodatnich lub tę z~najmniejszą wartością, jeśli drużyna operuje na wartościach ujemnych).
W~przeciwnym wypadku jednostka zbada moduł z~obu liczb. 
Jeśli wartość bezwzględna z~liczby atakowanej postaci jest mniejsza od wartości bezwzględnej jednostki decydującej, to taka jednostka postanowi atakować.
Jeśli wartość okaże się większa -- postać ucieknie. 